Харківський університет радіоелектроніки
Факультет комп'ютерних наук
Кафедра програмної інженерії




ЗВІТ
до лабораторної роботи №1
з дисципліни  «Аналіз та рефакторинг коду»
на тему: «РОЗРОБКА VISION & SCOPE»





Виконав ст. гр ПЗПІ-22-3
Бут Ростислав Сергійович


Перевірив
ст. викладач кафедри ПІ
Сокорчук Ігор Петрович










Харків 2024


1 МЕТА


Розробка документа Vision and Scope для програмної системи моніторингу та прогнозування погодних умов для ланцюгів наземних постачань.


2 ХІД РОБОТИ


1. Аналіз вимог:
  - Оцінка потреб підприємств у гнучкому управлінні витратами на коворкінги та можливість автоматизації цього процесу.
  - Дослідження конкурентних платформ на ринку для бронювання робочих місць та контролю доступу в коворкінгах.


2. Розробка концепції рішення:
  - Окреслено цілі проєкту: створення системи для корпоративних клієнтів, яка автоматизує доступ до ресурсів коворкінгу через RFID/NFC технології та інтеграцію з корпоративними акаунтами.
  - Підготовка детального опису головних функцій системи, таких як авторизація через корпоративний акаунт, автоматичний облік часу використання ресурсів, бронювання робочих місць, аналіз витрат та управління бюджетами.


3. Опис основних функцій:
  - Виконано опис основних можливостей: доступ через RFID/NFC мітки, автоматичний облік витрат, налаштування лімітів для користувачів, перегляд витрат в реальному часі.
  - Розроблено функціональні можливості для працівників та керівників, що забезпечують зручність використання та контролю.


4. Рамки та обмеження проєкту:
  - Визначено основні етапи випусків: реалізація серверної частини для авторизації та контролю доступу в першому етапі, з подальшим розвитком функціоналу бронювання робочих місць та перегляду витрат.
  - Описано використовувані технології: Golang для серверної частини, JavaScript для веб-інтерфейсу, Kotlin для мобільного додатку, Arduino для IoT інтеграції.


5. План подальших дій:
  - Описано план реалізації наступних функцій, таких як налаштування сповіщень про перевищення лімітів витрат, вдосконалення аналітики ефективності використання ресурсів.
  - Пропонувалося подальше вдосконалення інтерфейсів для керівників та працівників.
Детальні результати розробки наведені в Додатку А, де представлено архітектурне рішення, опис компонентів системи та їх взаємодія.
   Відео-пояснення знаходиться за посиланням на в Додатку Б.



ВИСНОВКИ


	У ході виконання роботи було розроблено концепцію системи для управління доступом до ресурсів коворкінгів та автоматизації обліку витрат для підприємств, які використовують віддалену роботу. Пропоноване рішення враховує всі основні потреби компаній, включаючи зручність доступу через RFID/NFC мітки, інтеграцію з корпоративними акаунтами та автоматизацію процесу контролю витрат. Система дозволить знизити витрати на управління коворкінгами та покращити продуктивність працівників завдяки безконтактному доступу та моніторингу витрат у реальному часі. Окремі етапи проєкту передбачають реалізацію основних функцій у серверній частині та мобільних додатках, що дозволить поступово розширювати можливості платформи та забезпечувати ефективне використання ресурсів на всіх етапах.




Додаток А 
Документ Vision and Scope


Vision and Scope Document
for
Програмна система для управління корпоративними робочими ресурсами у коворкінгах
Version 1.0 approved
Prepared by Бут Ростислав
Харківський національний університет радіоелектроніки
10.24.2024






Зміст
1 BUSINESS REQUIREMENTS (БІЗНЕС-ВИМОГИ)                                7 
   1.1 Background (Передумови)                                         8 
   1.2 Business Opportunity (Бізнес-можливості)                        6 
2 VISION OF THE SOLUTION (КОНЦЕПЦІЯ РІШЕННЯ)                           11 
   2.1 Vision Statement (Окреслення концепції)                         11 
   2.2 Major Features (Головна функціональність)                       12 
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)                   13
   3.1 Scope of Initial Release (Рамки первинного випуску)             13 
   3.2 Scope of Subsequent Releases (Рамки наступних випусків)         14
4 BUSINESS CONTEXT (БІЗНЕС-КОНТЕКСТ)                                   14 
   4.3 Operating Enviroment (Робоче середовище)                        14
 






Revision History




Name
	Date
	Reason For Changes
	Version
	

	




1 Business Requirements (Бізнес Вимоги)
   1. Background (Передумови)


	З розвитком технологій все більше людей обирають роботу в дистанційному форматі. Віддалена робота надає їм можливість не бути прив'язаними до певного місця проживання, уникати витрат часу на дорогу до офісу і зберігати баланс між роботою та особистим життям. Для підприємців це рішення також вигідне, оскільки дозволяє знизити витрати на підтримку офісного приміщення, безпеку, комунальні послуги тощо. Замість інвестицій у традиційний офіс все більше компаній надають своїм працівникам доступ до коворкінгів, купуючи для них абонементи.
Коворкінги, які є майже в кожному великому місті, створюють сприятливе середовище для продуктивної роботи. Вдома часто важко зосередитися через побутові справи, тоді як у коворкінгу легше налаштуватися на роботу. Крім того, такі простори дозволяють розширити коло контактів — багато коворкінгів мають приміщення, де можна поспілкуватися та відпочити.
Коворкінги також створюють комфортне середовище для роботи: більшість з них забезпечені звукоізольованими приміщеннями для відеодзвінків, переговорів і зустрічей, що дозволяє працювати без перешкод. Окремі коворкінги навіть мають конференц-зали для проведення корпоративних заходів, семінарів та тренінгів, що робить їх ще більш привабливими для організації офісної діяльності на новому рівні.
	Отже, існує потреба у створенні системи, яка б працювала як надбудова для зручного використання коворкінгів працівниками корпоративних компаній. Для працівника це можливість автоматичного доступу до коворкінгу та послуг через корпоративний акаунт, а для керівництва — інструмент контролю за витратами та ефективністю використання ресурсів.


   2. Business Opportunity (Бізнес Можливості)


	Зі збільшенням популярності віддаленої роботи і гнучких робочих просторів, виникає потреба в ефективному управлінні витратами на коворкінги для підприємств. Багато компаній, особливо великих, шукають рішення для організації роботи своїх працівників в коворкінгах, де важливим аспектом є можливість автоматизованого обліку витрат, контролю доступу та інтеграції з корпоративними акаунтами. Існуючі платформи для бронювання робочих місць та ресурсів в коворкінгах не завжди задовольняють ці потреби, і потребують нових, більш інтегрованих рішень для корпоративних клієнтів.
Ринок коворкінгів швидко розвивається, і на ньому вже працюють кілька великих гравців, таких як WeWork, Deskpass та LiquidSpace, які пропонують різні рішення для бронювання робочих місць. Однак ці платформи мають обмеження, коли йдеться про інтеграцію з корпоративними акаунтами, автоматизацію контролю витрат і доступу до ресурсів.  
WeWork (wework.com): Найбільший гравець на ринку коворкінгів, що пропонує гнучкі офісні рішення та доступ до робочих місць по всьому світу. Інтерфейс зображено на рисунку 1. Однак WeWork не надає ефективного способу для компаній автоматично управляти витратами та інтегрувати свої корпоративні акаунти в систему, а також не підтримує повноцінну автоматизацію контролю доступу для своїх співробітників. Користувачі повинні вручну керувати доступом і витратами.  
	Deskpass (deskpass.com): Пропонує гнучкий доступ до мережі коворкінгів, але орієнтована більше на індивідуальних користувачів і невеликі компанії. Інтерфейс зображено на рисунку 2. Вони не надають можливості інтеграції з корпоративними акаунтами і не мають механізмів для автоматизованого обліку витрат чи доступу для великих організацій. 


Рисунок 1 – Інтерфейс платформи WeWork 


Рисунок 2 – Інтерфейс платформи Deskpass


	LiquidSpace (liquidspace.com): Платформа для бронювання робочих місць і конференц-залів у різних коворкінгах. Інтерфейс зображено на рисунку 3. Вона надає гнучкість у виборі локацій, але не підтримує автоматизовану інтеграцію з корпоративними акаунтами та управління витратами в реальному часі. Також немає розвинутих можливостей для контролю доступу за допомогою RFID/NFC технологій.


Рисунок 3 – Інтерфейс платформи LiquidSpace 


	Всі ці конкурентні платформи мають свої сильні сторони, але не вирішують ключові проблеми великих компаній, зокрема автоматизації обліку витрат і контролю доступу без використання складних інфраструктурних рішень, таких як Wi-Fi або Captive Portal. Пропоноване нами рішення включає інтеграцію з корпоративними акаунтами для автоматизованого управління витратами, а також використовує RFID/NFC технології для безконтактного контролю доступу до робочих місць і конференц-залів. 
	На сьогоднішній день більшість рішень на ринку не надають можливості ефективно інтегрувати корпоративні акаунти, автоматизувати процес обліку витрат і доступу до ресурсів. Без нашого продукту компанії змушені вручну контролювати витрати, а також використовувати неефективні методи доступу до робочих місць, що може призводити до помилок і зниження продуктивності. Наш продукт відповідає на ці потреби, надаючи підприємствам гнучке, автоматизоване рішення для управління витратами і доступом, що допомагає значно знизити витрати та підвищити ефективність роботи працівників.


2 Vision of the Solution (Концепція Рішення)
2.1 Vision Statement (Окреслення концепції)


	Система забезпечить компаніям та їх працівникам зручний, ефективний і безпечний доступ до гнучких робочих просторів у коворкінгах, забезпечуючи автоматизований облік витрат і контролю доступу через RFID/NFC технології. Користувачі більше не будуть зобов'язані вручну керувати бронюванням, доступом та витратами — все це буде автоматизовано через єдину платформу, інтегровану з корпоративними акаунтами. Підприємства зможуть без труднощів контролювати витрати, оптимізувати використання ресурсів і підвищити продуктивність своїх працівників у найрізноманітніших локаціях. В майбутньому, коли наша система стане стандартом для бізнесів, які використовують коворкінги, світ буде місцем, де робочі простори та управління ресурсами стануть безшовними, ефективними і зручними для кожного працівника і організації.


2.2 Major Features (Головна Функціональність)


MF1) Авторизація та вхід у систему через корпоративний акаунт: Користувачі (працівники та керівники) здійснюють авторизацію через корпоративні акаунти для доступу до ресурсів коворкінгу.
MF2) Автоматичний облік часу використання ресурсів: Система автоматично фіксує час, витрачений працівниками на робочих місцях та за конференц-залами, без необхідності ручного введення даних. 
MF3) Бронювання робочих місць і конференц-залів: Працівники можуть забронювати робоче місце або конференц-зал через мобільний додаток, де автоматично генерується код для доступу через RFID/NFC. 
MF4) Доступ до робочих місць через RFID/NFC мітки:  Працівники використовують RFID/NFC мітки для безконтактного доступу до робочих місць та конференц-залів, що забезпечує зручність та безпеку. 
MF5) Перегляд витрат на ресурси працівниками та керівниками:  Керівники можуть переглядати витрати працівників на ресурси (робочі місця, конференц-зали) через веб-панель. 
MF6) Аналіз ефективності використання ресурсів: Система автоматично аналізує використання ресурсів працівниками та надає аналітичні звіти для керівників з інформацією про найбільш витратні послуги. 
MF7) Управління бюджетами та лімітами витрат для корпоративних акаунтів: Керівники можуть налаштовувати бюджети для різних підрозділів або працівників, а також контролювати витрати за допомогою системи. 
MF8) Визначення лімітів витрат для різних користувачів: Система дозволяє встановлювати ліміти витрат для різних користувачів (наприклад, для кожного працівника або відділу), що дозволяє ефективно керувати ресурсами. 
MF9) Налаштування сповіщень та оповіщення про перевищення лімітів витрат. Система дозволяє налаштувати параметри сповіщень, такі як сповіщення про перевищення ліміту витрат або неефективне використання ресурсів. 
MF10) Інтерфейс для перегляду інформації по витратах в реальному часі:  Керівники можуть переглядати інформацію про витрати в реальному часі через веб-панель або мобільний додаток, що дозволяє оперативно реагувати на зміни.


3 Scope and Limitations (Рамки та Обмеження)
3.1 Scope of Initial Release (Рамки первинного випуску)


MF1) Авторизація та вхід у систему через корпоративний акаунт — можна реалізувати серверну частину авторизації через корпоративний акаунт (наприклад, через OAuth або інші методи).
MF2) Автоматичний облік часу використання ресурсів — можна розробити серверну частину для автоматичного фіксування часу, витраченого на ресурси.
MF4) Доступ до робочих місць через RFID/NFC мітки — реалізація IoT або Smart Device додатку для зчитування міток RFID/NFC та надання доступу до робочих місць. Це також потребує налаштування серверної частини для взаємодії з пристроєм.
MF6) Аналіз ефективності використання ресурсів — можна створити базову логіку для збору та аналізу даних про використання ресурсів на серверній частині.
MF7) Управління бюджетами та лімітами витрат для корпоративних акаунтів — серверна частина для налаштування та контролю бюджетів для корпоративних акаунтів.


3.2 Scope of Subsequent Releases (Рамки Наступних Випусків)


MF3) Бронювання робочих місць і конференц-залів — реалізація цієї функціональності на мобільному додатку, включаючи генерацію коду для доступу через RFID/NFC. 
MF5) Перегляд витрат на ресурси працівниками та керівниками — реалізація цієї функціональності у веб-версії для перегляду витрат. 
MF8) Визначення лімітів витрат для різних користувачів — можливість налаштовувати ліміти через мобільний додаток або веб-платформу. 
MF9) Налаштування сповіщень та оповіщення про перевищення лімітів витрат — реалізація на мобільному додатку або через веб-платформу для налаштування та отримання сповіщень. 
MF10) Інтерфейс для перегляду інформації по витратах в реальному часі — розробка інтерфейсу на мобільному додатку або веб-платформі для перегляду витрат в реальному часі.


4 Business Context (Бізнес Контекст)
4.3 Operating Environment (Робоче Середовище)


Мови програмування:
* Golang: Використовуватиметься для розробки серверної логіки та API для інтеграції між різними частинами системи, такими як мобільний додаток, веб-інтерфейс і сервер.
* JavaScript: Застосовуватиметься для створення веб-інтерфейсу, що забезпечить зручний користувацький досвід для керівників та працівників.
* Kotlin: Буде використано для розробки мобільного додатка для Android, який дозволить працівникам доступати функціональність коворкінгу через смартфони.
Фреймворки:
* React.js: Для розробки фронтенд-частини веб-додатку, що забезпечить динамічний інтерфейс для користувачів з можливістю реального часу відображення витрат та управління ресурсами.
* Gin: Використовуватиметься для розробки RESTful API, що дозволяє ефективно обробляти запити між сервером, мобільним додатком і веб-платформою.
Системи зберігання даних:
* PostgreSQL: Основна реляційна база даних для зберігання інформації про користувачів, корпоративні акаунти, витрати на ресурси та логістику доступу до коворкінгу.
Arduino платформа для IoT:
* Arduino: Використовуватиметься для збору даних від датчиків, таких як RFID/NFC пристрої, що забезпечують безконтактний доступ до ресурсів коворкінгу та контролю витрат.
Протоколи зв'язку для передачі даних:
* HTTP: Для забезпечення комунікації між сервером і веб, мобільними частинами.
Робоче середовище:
* Користувачі системи розташовані в різних географічних локаціях, хоча можуть бути в одній часовій зоні або в межах кількох.
* Час доступу до системи: Користувачі повинні мати можливість отримувати доступ до системи в будь-який час доби, оскільки коворкінги можуть працювати 24/7.
* Розподіленість даних: Дані про користувачів, витрати та ресурси зберігаються централізовано, але можуть бути використані в різних локаціях. Наприклад, дані про витрати з декількох коворкінгів будуть зібрані для загального аналізу.
* Відповідність до вимог безпеки: Система повинна мати високий рівень безпеки для захисту особистих та фінансових даних користувачів, зокрема завдяки використанню аутентифікації через корпоративні акаунти, шифруванню даних та використанню RFID/NFC для доступу.
* Наявність сповіщень та контролю: Потрібен механізм сповіщення про перевищення лімітів витрат або наявність непередбачених ситуацій, що вимагають уваги адміністратора.
Ключові вимоги щодо доступності, надійності, продуктивності та цілісності даних:
* Доступність: Система повинна бути доступна 24/7 без значних перебоїв в роботі, оскільки користувачі можуть використовувати її в будь-який час.
* Надійність: Висока надійність необхідна для підтримки роботи коворкінгів без затримок, оскільки це безпосередньо впливає на користувацький досвід.
* Продуктивність: Система повинна обробляти запити у реальному часі, особливо при обліку витрат та використанні ресурсів, з мінімальними затримками.
* Цілісність даних: Дані про користувачів, витрати, доступ до ресурсів повинні зберігатися цілісно, без ризику втрати чи пошкодження.








Додаток Б
Посилання на відео 

https://youtu.be/pnH6lVdmVF8 – Посилання на відео на платформі  YouTube, де описано кроки виконання Vision and Scope документу.
